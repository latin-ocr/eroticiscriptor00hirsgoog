rammam.-

Nicetas Eugenianus saecul0‚ ut videtur, duodecimo scripsit ver·-
sibus iambicis politicis'de Drosillaeac Chariclis rebus narrationem,
cujus quam nunc allero collectionis Didotianae emptoribus, editio
non fuit ad exemplar prioris exacta a me anno 1819 curatae. Etenim
emendata magis ac lacunosa minus invenietur. In hac recensione
magno mibi suit usui Philippus Bassus, collega doctissimus et ami·
cissimus, qui a gravioribus studiis non otio se recreat ac quiete,
sed laboribus aliis, levioribus quidem, eruditis tamen. Quas inter
relaxationes, quae delassarent alios, numeranda Eumathii Gallica
conversio cum notis3 editio Theodori Prodromi mythistoriae de
Rhodantes ac Dosiclis amore, quam Nicetas sibi proposuit imi-
tandam, ad codices sedulo recensita; et Nicetae ipsius conversio
Gallica cum commentario docto ac laborioso, locorumque multo·
rum correctionibus supplementisque ex codicibus Vaticano et Ur·
binate studiose ac diligenter collectis. Nicetae conversio Gallica
pars debuit esse collectionis similium libellorum a bibliopola Pa·
risino inchoatae, ac typis descripta fuit anno 1841. Sed quacumque
de causa negotium processu sperato caruit et volumina latent adhuc
suppressa. Quum valde quererer de viro clarissimo quod tamdiu
utilem librum teneret, sibi sic nobisque invidente, aurem praebuit
facilem,ac mira benignitate volumen rarissimum mecum com·
municavit, quo ut vellem uterer; atque sum usus ad emendatio-
nem Nicetae. Igitur ut editor gratias ago Philippo Basso, quum
ejus ope potuerim edendo auctori prodesse. Sed critici lectores
quibus mutationum rationes debui exponere querentur, idque
merito se meas frustra quaesivisse annotationes3 quibus reponam
collectionem Didotianam commentarios non admittere, scilicet
destinatam extemporali lectioni, non studio philologioo. Bassum

 

